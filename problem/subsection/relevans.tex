\subsection{Relevans}
\subsubsection{Lyset påvirkning på mennesket}

Undersøgelser har vist at lys har stor invirkning på vores humør og trivsel.
Blåt/hvidt lys har den effekt at vi føler os mere vågne og oppe på mærkerne\cite{videnskab_dk_paavirkning}, hvorimod rødt/gult lys har den modsatte effekt. Vi bliver mere afslappede og dermed trætte. Det giver god mening når vi ser på det lys solen udsender om dagen(hvidtt/blå himmel), som gør os friske, og det lys vi ser når solen går ned(rød solnedgang/bål om natten) og det er tid til at gå til ro. Vi bruger også lys til rigtig meget i hverdagen. Øjet, som virker ved hjælp af lys bruger vi til at navigere, se evt. farer og genkende venner. Når vi bruger en computer er vi afhængige af at kunne se skærmen for at kunne bruge den. Mange mennesker sidder i kontormiljøer i stort set al deres arbejdstid og er afhængige af at lyset er godt. Hvis lyset ikke er godt vil man ofte blive træt og uproduktiv. Derfor er det vigtigt at både loftlamper, skrivebordslamper og indretningen spiller godt sammen og skaber et godt lys-miljø.


\subsubsection{Når lampedesigns lysforhold ikke visualiseres}

En lampes primære funktion er at afgive lys som kan bruges. Hvis lampen blænder nogen, er den dårlig og irriterende at bruge enten for en selv eller andre. Hvis lampen laver mærkelige skygger eller ujævnt lys er den dårlig at læse ved eller kigge på billeder og øjnene skal arbejde for at kompensere og man kan få ondt i hovedet. Hvis lampen afgiver et mærkeligt farvet lys er den også irriterende at bruge i længden. Lysstofrør giver ofte et dårligt flimrende lys som man i længden kan få ondt i hovedet af, men er tilgengæld billige i drift. Glødepærer giver et lys der er næsten tilsvarende dagslys, men er rigtig dyre i drift\cite{videnskab_dk_led}. LED-pærer er en rimelig ny teknologi i lys-pære verdenen, men har et kæmpe potentiale da de både kan farves, er billige i drift, billige i indkøb og holder meget længere end både glødepærer og lysstofrør. Et andet problem er designet af lygtepæle. Da LED'er er billige, giver et godt lys og kan tænde og slukke uden at bruge ekstra energi er de selvfølgelig et åbenlyst valg i lygtepæle. Men med flere resourcer til lys bliver lygtepælene stærkere og laver mere lys, som er en fordel for dem der er ude og gå eller køre, men er til stor ulempe for folk der prøver at sove eller gerne vil kigge på stjerner\cite{dr_dk_lysforurening}.