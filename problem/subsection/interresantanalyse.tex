\subsection{Interessentanalyse}
Dette afsnit vil undersøge hvilke interessenter der er, og hvilken interesse de har i problemet og en eventuel løsning af problemet. Vi har udvalgt fem interessenter ud fra emnet lamper, da belysning fra lamper er det centrale i det initierende problem. Formålet med interessentanalysen er at finde ud af hvilke interessenter som denne rapport vil løse problemet for. De fem interessenter er: designer, producent, butik, kunde og bruger, som vist på nedenstående figur.

\begin{figure}[H]
	\center\includegraphics[width=10cm]{interessenter.pdf}
	\center\caption{Viser princippet bag, hvordan lampen overføres mellem de fem interessenter designer(D), producent(P), lampebutik(L), kunde(K) og bruger(B).}
    \label{fig:interessenter}
\end{figure}
% Sælgeren bliver også indirekte ramt, hvis mange kunder henvender sig fordi de gerne vil have en lampe returneret og byttet, så kræver det ressourcer fra lampebutikkers side. Derfor vil det også være til lampebutikkers fordel, at en kunde vil være i stand til at købe "den rigtige" lampe første gang eller en lampe, der er lidt dyrere fordi den giver den ønskede effekt.

\subsubsection{Designere}
Designere er interesseret i at deres design bliver solgt og er derfor sandsynligvis interesseret i et program, der kan hjælpe dem med at gøre deres design mere populært.

 
Vi har haft kontakt med to forskellige lampedesignere, danske Erik Mortensen, og svenske David Wahl fra IKEA. De sagde følgende:
\begin{center}
\textit{"I alle mine lamper er valg af lyskilde og placering sket på grundlag af test via prototyper. De fleste af mine lamper er prototyper"}.

\textit{"Jeg har i en del år arbejdet med lampedesign. og har derfor mest været optaget af armaturets/lampens skulpturelle udtryk, men da det jo er en lampe skal den selvfølgelig  også opfylde det belysningsmæssige."} Mailen kan ses i bilag \ref{sec:mailErik}.
\end{center}
og
\begin{center}
\textit{"Apart from hand sketching and physical prototypes, we use the 3D modeling application Solid Works in IKEA of Sweden. And for renderings we use either the built in renderer, or photo works, which is also part of solid works."} Mailen kan ses i bilag \ref{sec:mailDavid}.
\end{center}

Her er to eksempler på forskellige måder for designere, at visualisere en lampes lys på. Erik Mortensen benytter sig kun af prototyper, hvorudfra han kan se, hvordan lyset falder, hvorimod David Wahl, udover prototyper, også benytter sig af computerprogrammet Solid Works, til at visualisere lampens lys. 

\subsubsection{Producenter}
Producenten samarbejder med designeren om at udvikle lampen. Producentens rolle er at fremstille lampen på baggrund af designet. Når lamperne er produceret sendes de ud til lampebutikkerne. Producenten har en interesse i, at kunderne køber deres produkter i lampebutikkerne, da der er mulighed for, at dette vil medføre at lampebutikkerne bestiller flere af deres produkter hjem. 

\subsubsection{Lampebutikker}
Lampebutikken er interesseret i at sælge flest mulige lamper, da dette giver større indkomst for butikken. Derudover er butikken også interesseret i, at kunden køber den 'rigtige' lampe første gang, da butikken på denne måde undgår utilfredse kunder, som vil returnere lamperne.

\subsubsection{Kunder}
Kunden er interesseret i at visualisere hvordan lys udbreder sig fra en lampe, da dette vil hjælpe kunden med at afgøre hvordan lampen passer ind i en kontekst, og kunden kan derfor undgå fejlkøb. Dette er kunden interesseret i, da det i sidste ende vil gavne brugeren af lampen, hvis kunden er i stand til at købe en lampe som passer ind i konteksten.

\subsubsection{Brugere}
Det er brugerne der i sidste ende benytter sig af lamperne i deres hjem eller på deres arbejde. Dette gør brugerne til den gruppe af interessenter, som påvirkes direkte af problemet, da de må leve med konsekvenserne, som belysningen fra en lampe kan medføre[HENVIS TIL AFSNIT OM KONSEKVENSER VED LYS]. Dette kan bl.a. være kontorarbejdere i en virksomhed, som påvirkes, hvis lamperne på deres kontor ikke passer sammen med indretningen. Et andet eksempel på brugere, er hjemme i privaten, hvor der kan være mange forskellige typer lamper, som skal passe ind i hjemmet. Hvis en person i hjemmet køber en lampe, som har en belysning, der ikke passer ind i hjemmet pga. manglende visualisering ved købet, så vil dette påvirke brugerne i hjemmet. 

\subsubsection{Økonomiske konsekvenser}
Når en kunde har valgt at investere i en lampe, uden at have haft muligheden for at visualisere lampens lys på en ordentlig måde på forhånd, kan det have økonomiske konsekvenser for én eller flere interessenter. Kunden, der køber en lampe, som kaster et irriterende og uforventet lys, kan i de fleste situationer ikke få byttet produktet, da den originale emballage er brudt, og ledningen er pillet ved. Dette fører til en utilfreds kunde, som muligvis skal ud og investere i en ny lampe, og en lampebutik, med en utilfreds kunde, da de ikke har sørget for, at kunden kunne visualisere præcis hvordan lampen og dens lys ville se ud. Lampebutikken kan derfor opleve et mindsket salg af en hvis lampe, hvilket vil resultere i et mindsket antal af lamper, som de køber hjem fra producenten. Dette vil endvidere medføre et mindsket antal af producerede lamper, og som i sidste ende vil ende med at designeren også får færre penge.

\subsubsection{Målgruppen}
Som beskrevet i forrige afsnit, er det både designere, producenter, butikker, kunder og brugere, der påvirkes af problemet. Det er nu relevant at afgøre hvem problemløsningen retter sig mod, da dette danner grundlag for, hvordan løsningen skal udvikles og hvem der kan indrages i løsningen og udarbejdelsen af løsningsforslaget.

Som illustreret på figur \ref(fig:interessenter) er det lampebutikkerne, som har den direkte kontakt til kunderne og via kunderne en forbindelse til brugerne. Designere er fravalgt, da vi ud fra mails fra Wahl og Mortensen kan uddrage, at de allerede har værktøjer til at visualisere lys fra lamper, og som der ses på skitsen har designeren ikke nogle direkte kontakt til kunden eller brugeren. Man kunne forestille sig, at problemet kunne løses allerede fra producentens side af. Ud fra korrespondance med en belysningskonsulent i en lampebutik er dette dog blevet afvist. Vi er blevet informeret om, at producenterne ikke er interesseret i at bruge ressourcer på at løse problemet, da det ikke gavner producenterne direkte. Derudover er det ikke producentens opgave at vejlede kunder til det bedste køb af lamper, dette er derimod lampebutikken opgave.

Hvis man retter problemløsningen mod lampebutikker, og laver en løsning der gør det muligt for kunder at visualisere lamperne bedre, er det sandsynligt at kunderne vil være mere tilfredse med deres lamper, da de har mulighed for at se lampens belysning inden købet. For lampebutikker kan dette betyde, at kunden ikke returnerer lige så mange lamper, og dette vil bidrage til øget kundetilfredshed, som i sidste ende gavner både lampebutikker og kunderne. Hvis kunden er i stand til at købe en lampe som passer ind i den korrekte kontekst vil dette tilfredsstille brugeren. 


\subsubsection*{Opsummering}
I afsnittet er der blevet argumenteret for, at det er lampebutikker og brugere der bliver ramt af problemet, men at det vil være mest fordelagtigt at rette løsningen mod lampebutikker, da dette også løser problemet for brugerne.

Dette afsnit er relevant i forhold til den senere problemformulering, da der er blevet argumenteret for hvem det er, som har problemet, samt hvilken målgruppe det senere produkt skal udvikles til.
